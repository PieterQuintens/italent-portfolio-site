---
title: Hackathon Spikes
date: "2019-11-28T00:00:00.121Z"
location: WAW gebouw Antwerpen
duration: 12u
template: "post"
draft: false
slug: "selectie-spikes"
category: "Selectie"
tags:
  - "React"
  - "SharePoint"
  - "Office 365"
  - "Handlebars"
  - "Spikes"
description: "AI is iets dat bij veel mensen tot de verbeelding spreekt. Iedereen heeft er wel al eens van gehoord en hoe vaak het tegenwoordig in het nieuws komt is al lang niet meer op 2 handen te tellen ..."
socialImage: "/media/image-2.jpg"
---

<!-- ![Ida](/media/portfolio/ida.png) -->

Op mijn stagebedrijf worden regelmatig hackathons gehouden met als doel over problemen na te denken en op te lossen waar doorheen de rest van het jaar geen of weinig tijd voor is. Ik had het geluk dat tijdens mijn stage ook een hackathon georganiseerd werd.

![groepsfoto](/media/portfolio/WhatsApp Image 2019-11-07 at 15.02.14.jpeg)

Omdat afdelingen binnen het bedrijf niet altijd weten waar andere afdelingen doorheen het jaar mee bezig zijn, wordt soms een hackathon georganiseerd waar alle koppen samen gestoken worden. Hierdoor komen projecten van andere teams in hun dagelijkse leven ook ter sprake en is een ideaal moment voorzien om input te krijgen van medewerkers van andere afdelingen en vervolgens ook input te kunnen geven op hun activiteiten.

Spikes is een Microsoft partner en focust zich vooral op oplossingen voor organisaties binnen de Microsoft omgeving. Binnen Office 365 zijn heel veel mogelijkheden voor organisaties maar ook Azure wordt gebruikt om problemen op te lossen en het werk van organisaties makkelijker te maken.

Het hoofddoel van deze hackathon was om eens de tijd te nemen om nieuwe mogelijkheden te ontdekken met Microsoft oplossingen. Doorheen het jaar zijn er de projecten van de klanten die gemaakt moeten worden maar hiervoor wordt vaak teruggegrepen naar dingen die gekend zijn. Omdat Microsoft zo vaak met nieuwe dingen afkomt is het niet makkelijk om up to date te blijven met al deze nieuwe technologieën. Hierom is deze hackathon georganiseerd, zodat de tijd eens genomen wordt om kennis te maken met nieuwigheden, eens te luisteren naar problemen waar andere afdelingen mee kampen en eventueel oplossingen voor te stellen en om tips te krijgen van andere afdelingen over de problemen waar jezelf mee te kampen hebt doorheen het jaar.

![hard aan het werk](/media/portfolio/thumbnail.jpg)

Het centrale thema was om manieren te vinden om data, die gescraped wordt van LinkedIn, te kunnen gebruiken in het bedrijf en voor klanten. Hier zou met behulp van Azure Cognitive Services relevante data kunnen uitgehaald en in een database gestoken worden. Deze data kan vervolgens doorzocht worden met Azure Search. Om gebruik te maken van Azure Search moet echter gebruik gemaakt worden van de Azure Portal. Dit is meestal niet de beste oplossing voor mensen die nood hebben aan deze data.

In een notendop moet er dus gekeken worden naar de werking van Azure Cognitive Services en moet er nagedacht worden over hoe we de bekomen data zo gebruiksvriendelijk mogelijk kunnen doorzoeken. Hierbij werden we bijgestaan door mensen die gebruik kunnen maken van zo’n systeem.

Mijn stage bestond uit het ontwikkelen van SharePoint web parts om te kunnen zoeken met Azure Search. Ik heb dus het gedeelte voor het ontwikkelen van een gebruiksvriendelijke UI op mij genomen. Ontwikkelen voor SharePoint gebeurt met het SharePoint Framework (Spfx). Microsoft heeft er echter voor gekozen om Spfx te gaan gebruiken doorheen de meeste softwareoplossingen die ze aanbieden. Dit wil zeggen dat Spfx ook gebruikt gaat worden in andere Office 365 oplossingen zoals Teams en later ook Word en Excel. Omdat dit zo nieuw is heeft niemand binnen het bedrijf echt ervaring met deze andere toepassingen. Ik heb dus samen met enkele vaste werknemers onderzocht en geprobeerd om met behulp van Spfx, een tab in Teams te maken waar met Azure Search data doorzocht wordt.

SharePoint web parts zijn modulaire componenten die makkelijk aan een SharePoint site toegevoegd kunnen worden. Een tab toevoegen in Teams werkt echter op een andere manier dan een SharePoint site dus met onze groep hebben we een manier gezocht om bestaande SharePoint web parts te porten naar een Teams tab. Dit is uiteindelijk ook gelukt en op het einde van de dag konden we simpele zoekopdrachten doen met Microsoft Teams en Azure Search.

### Reflectie

Deze hackathon was de eerste keer dat ik in een professionele omgeving samen met professionals een klein project heb uitgebouwd. Dankzij de input van human resources en sales heb ik ook een beter inzicht gekregen waarbinnen een professionele omgeving op gefocust wordt. Het was de ideale manier om iedereen binnen het bedrijf beter te leren kennen en heeft mij meer vertrouwen gegeven in de code die ik schrijf en de manier waarop ik over problemen nadenk. Ik kan mij ook beter plaatsen in de schoenen van een niet-developer en kan beter anticiperen op problemen die minder technisch aangelegde mensen kunnen tegenkomen.

Omdat ik dankzij deze hackathon mij beter in de schoenen van de uiteindelijke gebruiker kan plaatsen is de manier waarop ik problemen tackel toch aardig wat veranderd. Als ik vroeger mij meer focuste op het probleem zelf en de manier waarop deze aangepakt worden in de code denk ik nu meer na over de ervaring die de eindgebruiker heeft met de applicatie. Dit wil concreet zeggen dat mijn oplossingen minder ingewikkeld zijn maar wel beter uitbreidbaar of aanpasbaar. Ik ga in mijn verdere carriere vaak kunnen terugdenken aan deze hackathon als er beslissingen gemaakt moeten worden.
