---
title: "Reflectie"
template: "page"
socialImage: "/media/image-2.jpg"
---

Toen ik de eerste keer hoorde van iTalent wist ik niet wat ik ervan moest verwachten. Het leek mij wel een interessant concept maar we hadden onze afstudeerrichting toch al gekozen? Het nut ervan werd echter al snel duidelijk. Het IT-werkveld is zo enorm breed dat het onmogelijk is om alle technologieën in het curriculum op te nemen. Met iTalent is een concept gecreëerd waarbij wij als studenten de mogelijkheid krijgen om zich bij te scholen in de technologieën die wij interessant vinden. Dankzij de iTalent-activiteiten die de school organiseerde, werden we wat op weg geholpen door ons een extra duwtje in de rug te geven.

iTalent heeft mijn heel goed geholpen om mijn sterktes te vinden en heeft mij kennis doen maken met technologieën waar ik anders waarschijnlijk nooit bij had stilgestaan. In het seminarie van IBM Watson ben ik een eerste keer in aanraking gekomen met AI en hoewel ik hiervoor ook al geinterreseerd was erin, heeft het mijn interesse alleen maar doen toenemen. Op dat moment was er echter nog geen AI-afstudeerrichting en indien wel, weet ik niet of dit voor mij de beste keuze geweest zou zijn. Toen ik een innovatietraject moest kiezen en ik hierbij de mogelijkheid had om mij wat meer in AI te verdiepen, was deze keuze ook snel gemaakt. Ik ben zelf op zoek gegaan naar cursussen en tutorials om zowel Python als Tensorflow te leren, heb mijn oude Nvidia kaart vanonder het stof gehaald om AI te kunnen trainen en heb deze kennis vervolgens kunnen toepassen in het IT-project. Hierbij hebben we een objectdetectiemodel getraind om vruchten in een boomgaard te herkennen. Ik ben er zeker van dat iTalent mij zeer goed geholpen heeft om dit tot een goed einde te brengen.

Dankzij het Appfoundry- en Ida Mediafoundry-seminarie is ook mijn interesse in webdevelopment toegenomen. Ik heb als keuzetraject wel gekozen voor Enterprise & Mobile omdat ik Java en .Net van het tweede moest herafleggen en het mij beter leek om mij op deze technologieën te blijven focussen. Toen het eerste semester van het derde jaar eropzat had ik echter tijd om mij verder te verdiepen in webdevelopment omdat ik toch nog geen stage mocht doen. Dit semester heb ik dus gebruikt om mijn Angular-kennis te verbeteren en kennis te maken met React, Vue.js en Flutter. Deze technologieën zijn ter sprake gekomen in deze seminaries en hebben uiteindelijk ook de doorslag gegeven in het kiezen van een stageplaats. In mijn stage maakte ik namelijk gebruik van React om een applicatie te ontwikkelen.

Ook op persoonlijk vlak heeft iTalent mij geholpen. Vroeger was ik geneigd om mijn mening voor mezelf te houden en had ik niet snel kritiek op dingen waar ik niet akkoord mee ging. Dankzij de projectweek en de innovatieroute durf ik mijn mening meer te uiten en laat ik sneller van mij horen als ik ergens niet akkoord mee ben. Dit heeft ook als gevolg dat ik beter omga met kritiek van anderen en dat ik mij beter in de schoenen van iemand anders kan plaatsen. Het meer durven delen van mijn mening heeft ook geleid tot goede leermomenten. Als ik met mijn mening naar buiten kom en iemand anders niet akkoord is hiermee is het makkelijker om het probleem vanuit iemand anders zijn standpunt te bekijken en wanneer ik ongelijk heb, om mijn standpunt bij te stellen.

De makeathon in Paderborn heeft hier ook bij geholpen. Niet enkel de communicatie binnen het team was hier belangrijk maar ook met de communicatie met de opdrachtgevers. Omdat deze communicatie in het engels verliep was het ook een goeie oefening voor later.

Hoewel ik in positieve zin ben geëvolueerd door iTalent ben ik zeker nog niet klaar. Er is nog steeds ruimte voor verbetering en ik mag gerust nog wat assertiever zijn. Het is ook belangrijk dat ik nog werk steek in mijn zelfzekerheid. Als ik niet zeker genoeg ben van mijn mening hou ik ze nog altijd te zeer voor mijzelf. Hierdoor zijn er sowieso lessen die ik zou kunnen leren die aan mij voorbij gaan.
