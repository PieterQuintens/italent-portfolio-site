---
title: "Over mij"
template: "page"
socialImage: "/media/image-4.jpg"
---

Zolang ik mij herinner was ik gefascineerd door computers. De eerste keer dat ik in aanraking kwam met een computer was in mijn kindertijd. Op de oranje monochrome monitor moest ik, met behulp van ms-dos, games zoals Bouncing Babies en Frogger laden vanaf de gigantische floppy disks. Bij het uitkomen van het internet en toen we eindelijk een moderne pc hadden thuis, ben ik ook al vroeg begonnen met het creëren van websites met behulp van Microsoft Frontpage en Yahoo! Geocities. Als tiener heb ik vervolgens mijn eerste pc gebouwd en was ik geïnteresseerd in de werking van internetfora en hoe met behulp van php deze gemodereerd konden worden.

Deze interesse is later wat verloren gegaan toen enkele personen van mijn vriendengroep van school veranderden om een opleiding in de informatica te volgen en ik besloot om verder te gaan met mijn technische opleiding. Hierdoor ben ik later ook wat terughoudend geweest om toch om te schakelen naar een informaticarichting. Na mijn middelbare studies heb ik een jaar elektromechanica gestudeerd en vervolgens ook 2 jaar sociaal agogisch werk. Keer op keer had ik spijt van de gekozen richting en het gegevan dat ik altijd redelijk introvert was, maakte dat ik mij niet thuisvoelde in deze studierichtingen.

Na deze gefaalde pogingen ben ik dan maar aan het werk gegaan. Mij middelbaar diploma elektromechanica maakte dat het zoeken naar een job nooit echt een probleem was. In deze periode begon ik terug meer en meer te spelen met de gedachte om een studie in de informatica te gaan volgen. Ik was vroeger echter nooit de meest getalenteerde in de groep en dacht dat ik niet de kwaliteiten had om te slagen op een informaticaopleiding. Dit is later ook verder in de hand gewerkt door enkele toenmalige collega’s en vrienden die de richting toegepaste informatica gingen volgen als hogere opleiding en stuk voor stuk stopten. Zelfs mijn eigen broer is gestopt met informatica in de hogeschool dus in mijn gedachten was ik beter af in het bedrijf waar ik toen werkte en met een opleiding te volgen in avondschool.

Na mijn opleiding digitaal technisch tekenaar afgerond te hebben heb ik mijn job in de fabriek vaarwel gezegd en begon de zoektocht in een job waar ik dit net gehaalde diploma kon gebruiken. Het niet hebben van een A1 diploma zorgde ervoor dat de interresante jobs aan mij voorbij gingen maar op een bepaald moment kwam er toch de kans op een job waar dit diploma van pas kwam. Na enkele maanden bleek dat deze nieuwe job toch niet zo verschillend was als de vorige en begon ik weer na te denken om toch terug naar school te gaan. Na enkele incidenten op het werk heb ik in augustus 2016 dan toch eindelijk de beslissing genomen om mij in te schrijven op de PXL in de opleiding toegepaste informatica.

Al snel bleek de fascinatie die de voorbije 10 jaar een beetje verloren gegaan was terug te komen. Ook de faalangst die ervoor zorgde dat ik de stap niet sneller gemaakt heb bleek ongegrond. De voorbije jaren ben ik meer en meer geïnteresseerd geraakt in verschillende aspecten van appicatieontwikkeling. Met het researchproject is mijn interesse in front- en backend ontwikkeling aangewakkerd, dankzij de innovatieroute heb ik veel kennis van machine learning opgedaan en verder uitgebouwd in het IT project en met het bachelorproject is mijn kennis van frontend ontwikkeling en AI ook sterk verbeterd. De komende jaren zou ik bijgevolg graag frontend applicaties ontwikkelen en de gebruiksvriendelijkheid verbeteren met behulp van AI. Een carriere in enkel AI ontwikkeling is echter ook volledig voor mij weggelegd.
