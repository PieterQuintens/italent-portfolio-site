---
title: Makeathon Fraunhofer Instituut Paderborn
date: "2019-04-24T00:00:00.121Z"
location: Paderborn
duration: 16u
template: "post"
draft: false
slug: "selectie-paderborn"
category: "Selectie"
tags:
  - "AI"
  - "Machine Learning"
  - "Keras"
  - "Python"
  - "Tensorflow"
description: "AI is iets dat bij veel mensen tot de verbeelding spreekt. Iedereen heeft er wel al eens van gehoord en hoe vaak het tegenwoordig in het nieuws komt is al lang niet meer op 2 handen te tellen ..."
socialImage: "/media/image-2.jpg"
---

<!-- ![Ida](/media/portfolio/ida.png) -->

Het Fraunhofer instituut is een onderzoeksinstelling met tientallen locaties binnen Duitsland. Zij doen voornamelijk onderzoek naar toegepaste wetenschap. Voor onze studiereis hielden we eerst een paar dagen halt in Paderborn. Hier was in samenwerking met de universiteit van Paderborn en het Fraunhofer Institute for Mechatronic Systems Design een makeathon georganiseerd voor de studenten die deelnamen aan deze studiereis. Het fraunhofer instituut wordt wel eens het MIT van Europa genoemd. Het was dus een grote eer om samen met deze mensen samen te werken en hen te tonen wat de PXL allemaal te bieden heeft.

![Presentatie makeathon](/media/portfolio/Makeathon-31.jpg)

De makeathon zelf was een samenwerking met GEA. GEA is een van de grootste spelers op het gebied van farm technologies. In de makeathon werd dus gefocust op technologieën in de melkveesector.
GEA levert technologieën en diensten aan zowel kleine melkerijen als aan grote industriele melkerijen. In een grote melkerij zijn er duizenden koeien dus wordt er heel veel gebruik gemaakt van geautomatiseerde processen zoals het voeden van de koeien, borstelen/wassen van de koeien, klimaatregeling van de stallen en het melken zelf. Hierdoor wordt het werk van de boeren in vele aspecten al verbeterd maar er zijn nog steeds dingen die de boer moet doen die niet geautomatiseerd zijn en waar kostbare tijd aan verloren gaat. Van GEA kregen we dus de opdracht om een manier te bedenken waardoor enkele van deze taken eventueel overgenomen konden worden door een geautomatiseerd systeem.

De opdracht die we kregen was was dus heel breed geformuleerd waardoor we een enorme vrijheid kregen om iets te bedenken. Bij de presentatie van de opdracht werd ons verteld dat deze geautomatiseerde processen een gigantische hoeveelheid data produceerden. Zo wordt bijvoorbeeld de temperatuur in de stallen op verschillende plaatsen gemeten. Ook het gedrag van de koeien wordt bijgehouden zoals wanneer ze zich laten melken, wanneer ze gaan eten, wanneer en waar ze slapen en het pad dat ze nemen tussen deze verschillende plaatsen. Hoewel deze data wordt bijgehouden en er dagelijks meer data wordt gegenereerd, wordt er momenteel weinig of niets mee gedaan. Voor onze groep was het dus snel duidelijk dat we iets wilden doen met deze data om zowel het werk van de boeren makkelijker te maken als een nieuwe inkomstenbron genereren voor GEA.

Koeien zijn gewoontedieren, ze hebben een vast patroon wat ze dagelijks doorlopen. Ze zijn heel kieskeurig wat temperatuur betreft dus het mag niet te warm of te koud zijn in de stal. Een koe zal ook elke dag op hetzelfde tijdstip zich laten melken en gaan slapen. Wanneer er iets veranderd in dit patroon of de hoeveelheid melk dat ze produceert, is het meestal een teken dat er ergens iets mis is.

De oplossing die we met onze groep hebben bedacht was om met behulp van machine learning, patroonherkennig te doen op deze data. Via een interface wordt dan aan de boer gemeld of er afwijkend gedrag optreed en ook waar precies dit gedrag zich voordoet. Zo kan bijvoorbeeld het pad dat de koeien nemen richting melkmachine in kaart worden gebracht, kan worden gezien of er op een bepaald punt een bottleneck is of kan er worden gezien of er een bepaalde plaats is in de stal waar koeien een voorkeur voor blijken te hebben. Ons idee was om dit weer te geven met een heatmap. Wanneer deze dingen vastgesteld worden kan de boer dus gaan kijken of er miscchien een defect is aan de installatie of dat er misschien een ziekte rond gaat. GEA kan deze data vervolgens ook gebruiken om het ontwerp van stallen te verbeteren of veranderingen door te voeren in hun materiaal.

![Presentatie makeathon](/media/portfolio/Makeathon_Day2-127.jpg)

Onze oplossing werd goed ontvangen door de bestuursleden van GEA. Hoewel de andere teams stuk voor stuk met prachtige ideën kwamen opdraven was het toch ons project dat door hen werd gekozen als het sterkste.

![Prijsuitreiking makeathon](/media/portfolio/Makeathon_Day2-142.jpg)

### Reflectie

Een samenwerking met een van de meest gerenommeerde onderzoeksinstellingen en een multinational met een miljardenomzet was eerst redelijk intimiderend. Neem hier nog eens bij dat communicatie met de organisatoren voornamelijk in het engels verliep en de team op voorrand waren samengesteld uit studenten die je niet noodzakelijk kende, maakten de uitdaging weer zoveel groter. Toen we eenmaal samen gingen zitten met ons team en de eerste brainstormsessie bezig was, ging de nervositeit ook weg. We konden onmidellijk goed met elkaar opschieten en het werd ook zeer snel duidelijk wie welke rol het beste tot zich kon nemen. Hoewel ik de oudste in de groep was, had ik niet de meeste ervaring met leiding nemen of pitchen voor en grote groep mensen. In overleg met de andere teamleden heb ik dus een meer ondersteunende rol op mij genomen.

Doordat iedereen zijn eigen idee had hoe we het probleem het best konden aanpakken en iedereen zijn mening durfde zeggen, waren er redelijk veel momenten dat we te hard van het pad afweken. Ik heb enkele keren moeten zorgen dat we terug op de juiste weg kwamen te zitten. Dit is iets waarvan ik wist dat het in mij zat dus het was een zeer leerrijke ervaring voor mij.
Dankzij deze makeathon ben ik ook meer uit mijn schelp gekropen en durf ik meer voor mijn eigen mening op te komen en de mening van anderen op een respectvolle manier in vraag stellen. Ik heb ook meer zelfvertrouwen gekregen in de omgang met mensen die boven mij staan in de hirarchie en ben veel minder geïntimideerd als dat voor de studiereis het geval was. Ik moet echter toch opletten hiermee want soms ben ik te overtuigd van mijn eigen mening en kan dan wel eens de big picture uit het oog verliezen.

Omdat dit zo’n aparte ervaring was heb ik deze opdracht ook in mijn portfolio gestoken. Een oplossing bedenken voor een probleem waar je nog nooit bij hebt stilgestaan en met een groep waarvan je elkaar nauwelijks kent is een ervaring die mij enorm kan helpen in mijn latere carriere.
