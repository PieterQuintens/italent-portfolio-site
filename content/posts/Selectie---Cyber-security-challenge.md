---
title: Cyber Security Challenge Belgium
date: "2018-03-07T00:00:00.121Z"
location: iSpace
duration: 8u
template: "post"
draft: false
slug: "selectie-security-challenge"
category: "Selectie"
tags:
  - "Security"
  - "Kali"
description: "De Cyber Security Challenge is een jaarlijkse wedstrijd voor zowel bachelor- als masterstudenten met een focus op informatica van opleidingsinstituten over het hele land ..."
socialImage: "/media/image-2.jpg"
---

<!-- ![Ida](/media/portfolio/ida.png) -->

De Cyber Security Challenge is een jaarlijkse wedstrijd voor zowel bachelor- als masterstudenten met een focus op informatica van opleidingsinstituten over het hele land. Vanuit de PXL deden er verschillende groepen mee. Samen met 3 andere studenten was ik één van deze groepen. De focus van ons vieren lag echter vooral op applicatieontwikkeling. Met de deelname aan de Cyber Security Challenge wilden we eens toetsen hoe andere dingen binnen het it-werkveld ons lagen.

De bedoeling van de Cyber Security Challenge is om flags of vlaggen te verzamelen door puzzels op te lossen met betrekking tot internetbeveiliging. Voor de kwalificatieronde hadden we een periode van 32 uur om zoveel mogelijk puzzels op te lossen en punten te scoren. Deze opdrachten gingen van het analyseren van data in een package sniffer tot het uitlezen van geheugendumps om de vlag te bekomen.

Omwille van de grote hoeveelheid puzzels is besloten om de opdrachten zoveel mogeljik op te splitsen tussen ons vierren. Als iemand een idee had hoe hij of zij een probleem konden tackelen kregen zij deze puzzel. Dit ging de eerste uren goed maar naarmate enkel de moeilijkere opdrachten overbleven, hebben we beslist om van tactiek te veranderen en meer samen te werken.

Omdat onze groep meer gericht was op applicatieontwikkeling was deze challenge uitdagender dan eerst gedacht. Op het begin ging het goed maar naarmate de dag vorderde kwamen we meer en meer vast te zitten. De kleine voorsprong die we op het begin van de dag hadden speelden we kwijt toen meer en meer teams hun oplossingen instuurden. Dit had natuurlijk een negatief effect op ons moraal. We hebben de rest van de dag toch doorgezet maar door gebrek aan ervaring en kennis in infrastructuur zijn we redlijk laag geëindigd.

De Cyber Security Challenge was sowieso een leuke ervaring. Hij ging door op het begin van het tweede semester in het tweede jaar dus we hadden net ons keuzetraject doorgegeven. Als er nog enige twijfel bestond of ik al dan niet de verkeerde keuze had gemaakt was het na deze dag zeer duidelijk dat dit niet het geval was. Creëren van nieuwe dingen is iets waar ik veel meer voldoening uit haal dan het vinden van beveiligingslekken. Het was zeker een kick om een puzzel op te kunnen lossen maar de kick was voor mij niet zo groot als bij het succesvol creëren van een stuk software. Dit wil echter niet zeggen dat ik spijt heb van mijn deelname. Beveiliging is een zeer groot aspect in alle onderdelen van informatica dus de kennis die ik heb opgedaan in de Cyber Security Challenge komt zeker nog van pas in mijn verdere carriere.

Ik heb echter veel bijgeleerd over beveiliging in zowel mijn online leven als bij het ontwikkelen van applicaties. Ik sta veel meer stil bij de beveiliging en denk altijd terug naar deze dag en hoe iemand de implementatie van mijn beveiliging kan omzeilen. Ik heb ook een beter inzicht gekregen hoe een operating system omgaat met geheugen en hoe ik sommige softwareoplossingen kan optimaliseren. Na afloop van de Cyber Security Challenge is mijn interesse in dit topic ook fel toegenomen. Ik ben meer beginnen kijken naar de verschillende aspecten die aan bod zijn gekomen zoals package sniffing, uitlezen van memory dumps en naar verschillende tools die we gebruikt hebben in de Cyber Security Challenge. Ik heb mijn Kali Linux de maanden erna nog veel gebruikt en ook voor vakken zoals basic security is het nog van pas gekomen. De dingen die ik geleerd heb met de Cyber Security Challenge en de maanden daarop heb ik terug in de praktijk kunnen brengen met dit vak en het de taak met betrekking tot beveiliging van een operating system heb ik bijgevolg ook op mij genomen en tot een goed einde kunnen brengen.
